---
# GLOBAL 
layout: post
page_type: post
title: Ile kosztuje strona internetowa w 2020 roku? Tworzenie stron www
published: true

#SEO
seo_title:  Strona internetowa - koszt tworzenia stron www w 2020 roku
seo_description: |-
  Ile kosztuje dobra strona internetowa w 2020 roku? 💸 Sprawdź, na co zwrócić uwagę podczas stworzenia stron www i kto może je stworzyć. 👉Praktyczne wskazówki.
main_keywords:
  - strona internetowa
  - koszt strony internetowej
  - cena strony internetowej

#HREFLANGS
display_hreflangs: false
hreflangs:

#MENU 
top_line:
  menu_title: Cena strony internetowej
  cta_title: Ile kosztuje strona?

#SETTINGS
show_contact_in_footer: true

#POST layout
header: 
  title: Ile kosztuje <strong>strona internetowa</strong> w 2020 roku? Tworzenie stron www
  intro: |-
    Strona internetowa to współcześnie absolutna podstawa dla każdego, kto prowadzi biznes lub zastanawia się nad jego rozpoczęciem. Niezależnie od branży jest ona swego rodzaju wizytówką, która mówi potencjalnym klientom, że dana firma funkcjonuje na rynku.  Sprawdź, ile kosztuje strona internetowa w 2020 roku i od czego dokładnie zależy jej koszt.
  small_intro: |-
    Strona internetowa to współcześnie absolutna podstawa dla każdego, kto prowadzi biznes lub zastanawia się nad jego rozpoczęciem.
  main_photo: /uploads/ile-kosztuje-strona-internetowa-w-2020-roku-tworzenie-stron-www-01.jpg
  main_photo_desc: |-
    Koszt strony www jest uzależniony od wielu czynników wpływających na jej całokształt.
dates:
  publication: 2020-01-24T16:02:04.000+00:00
  update: 2020-08-20T13:00:00.000+00:00
toc: true
author:
  name: Wojciech Kozak
  position: Project Manager
  photo: /uploads/wojciech-kozak.jpg
display_faq_section: false
faq:
  -
    question: |-
      Potrzbujemy pytanie
    answer: |-
      Oraz odpowiedź
---
## Strona internetowa - od czego zależy jej koszt?

Koszt strony www jest wynikiem połączenia wielu czynników. W dużej mierze to od klienta zależy, ile będzie ostatecznie kosztowała strona internetowa. Cena bazowej wersji może być bardzo niska, jednak nie można oczekiwać wówczas zaawansowanych rozwiązań w zakresie jej funkcjonalności. Z punktu widzenia osoby prowadzącej biznes najważniejszą kwestią będzie określenie tego, czego oczekuje od witryny. Wówczas projektowanie strony można zaklasyfikować do orientacyjnego przedziału cenowego. W tym zakresie istnieją dwie możliwości: **podstawowa strona internetowa statyczna  lub witryna oparta na systemie CMS**.

Do tego dochodzą także kwestie wielojęzyczności, jeżeli wymaga tego specyfika branży, czy sklepu internetowego. Ponadto nie bez znaczenia jest także kwestia identyfikacji wizualnej, czy **administrowania witryną**. Konieczne jest uwzględnienie domeny, hostingu i certyfikatu SSL.

Przeciętny użytkownik ma świadomość tego, że strona internetowa wiąże się z pewnymi kosztami, jednak tak naprawdę nie ma pojęcia, jak wiele aspektów wpływa na finalny kosztorys.


## Tworzenie stron www - statyczna czy oparta na CMS'ie?
Statyczna strona internetowa jest projektem, który specjalista bez problemu wykona w zaledwie kilka godzin. Taka witryna zawiera **podstawowe informacje o przedsiębiorcy wraz z danymi kontaktowymi**. Bardzo często nazywana jest także swego rodzaju wizytówką. Należy jednak zauważyć, że tego typu strony internetowe przestały być na ten moment użyteczne.

{:.distinction.distinction-negative}

Z punktu widzenia marketingowego inwestycja w popularne kiedyś strony www o charakterze statycznym, nie mają obecnie większego sensu, gdyż nie przynoszą odpowiednich efektów.

Tworzenie stron www dynamicznych, opartych na systemie CMS daje wiele możliwości w zakresie zarządzania treścią. **Cena takiego projektu** jest adekwatnie wyższa. Co więcej, całkowity koszt ustalany jest indywidualnie - w zależności od tego, jakie mechanizmy zostały wykorzystane przez twórcę. Jeżeli np. w zakresie strony www ma działać sklep, to cena jej stworzenia może wzrosnąć nawet pięciokrotnie.

### Określ cel, jaki będzie spełniać strona internetowa

Określenie celu, jaki ma osiągnąć strona internetowa, pozwoli na uzyskanie odpowiedzi, którą wersję wybrać. Z punktu widzenia użytkownika zdecydowanie lepszą opcją będzie wybór systemu CMS. Każdy, kto poważnie myśli o swoim biznesie powinien od samego początku stawiać na jakość, która ma bezpośredni związek ze spójną [identyfikacją wizualną](/uslugi/branding.html), funkcjonalnością oraz rozwiązaniami sprawiającymi, że witryna będzie nie tylko widoczna dla użytkownika, ale także przyjazna dla Google.


## Wykonawca strony internetowej

Strona internetowa może być wykonana przez samego zainteresowanego. Jednak większość osób nie posiada takich umiejętności, które by na to pozwalały. Dlatego kolejną kwestią jest **wybór specjalisty**, któremu można powierzyć tworzenie stron internetowych. Również w tym przypadku istnieją dwie możliwości. Każda z nich ma swoje zalety i wady, o których warto pamiętać podczas podejmowania ostatecznych decyzji.

![Ile kosztuje strona internetowa w 2020 roku](/uploads/ile-kosztuje-strona-internetowa-w-2020-roku-tworzenie-stron-www-02.jpg)

### Tworzenie stron www przez freelancera

Strony internetowe bardzo często tworzone są przez freelancerów, czyli tak zwanych "wolnych strzelców", którzy nie są na stałe związane z **agencjami interaktywnymi**. Ma to swoje plusy. Zdarza się, że usługa, jaką jest projektowanie stron internetowych przez takie osoby, to zdecydowanie mniejszy wydatek. Jest to bardzo duży plus - pod warunkiem, że faktycznie zlecenie trafi do osoby doświadczonej. W tej branży, podobnie, jak w każdej innej nie brakuje pseudo-specjalistów, którzy wykonają pracę, ale nie zawsze zgodnie z tym, czego oczekuje klient. Może zdarzyć się, że konieczne będzie poprawianie kodu strony www po freelancerze, a to wygeneruje dodatkowe koszty.

Dużym minusem w tym przypadku może być także kwestia usług komplementarnych oferowanych razem ze **stworzeniem strony www** - identyfikacja wizualna, czy pozycjonowanie w wyszukiwarkach. W większości przypadków nie ma możliwości skorzystania z takich opcji u freelancera. Konieczne jest zatrudnianie kolejnej osoby, która musi poznać projekt od początku. Koszty natomiast rosną.

Istnieje oczywiście szansa trafienia na uczciwą osobę. W tym celu warto skorzystać z poleceń znajomych, którzy zlecali podobne działanie freelancerowi. Opinie w sieci nie zawsze są wiarygodne, zwłaszcza w dobie tak zwanego marketingu szeptanego, gdzie za kilka złotych można kupić pozytywny wpis reklamujący konkretnego specjalistę.

### Projektowanie stron internetowych przez agencję interaktywną lub software house

Tworzenie stron www przez **profesjonalny software house** to zazwyczaj znacznie wyższy koszt niż w przypadku freelancera. Jednak ma to bezpośredni wpływ na jakość usługi. Strona internetowa tworzona przez doświadczony zespół to gwarancja wysokiej funkcjonalności. Nad projektem może pracować kilka osób, co daje większe możliwości w zakresie eliminacji ewentualnych nieścisłości i opracowania nowoczesnych rozwiązań, które usprawnią działanie witryny.

Co możesz otrzymać, decydując się na **projektowanie stron internetowych** przez software house, czy agencję? Przede wszystkim:

{:.list.list-positive}

* gwarancję poprawnego działania strony www,
* indywidualną identyfikację wizualną (na życzenie klienta),
* szkolenie pokazujące, jak działa strona internetowa,
* wsparcie w zakresie obsługi strony,
* optymalizację witryny pod wyszukiwarki (SEO),
* możliwość skorzystania z usług komplementarnych - marketing internetowy
* social media i wiele innych.

## Gotowe strony internetowe - czy to dobry pomysł?
Niska cena bywa kusząca, dlatego wiele osób zastanawia się nad zakupem gotowego projektu strony www lub sklepu internetowego. Jednak, czy to na pewno dobre rozwiązanie? Taka strona internetowa nie jest w żaden sposób **dopasowana do oczekiwań użytkownika**. Co więcej, nie wyróżnia się niczym na tle innych firm korzystających z gotowego szablonu. Może okazać się, że główny konkurent będzie miał dokładnie taką samą stronę, co nie jest wiarygodne dla odbiorcy. Ponadto często kwestie wizualne gotowych projektów pozostawiają wiele do życzenia.

## Czy strona internetowa może być stworzona za pomocą generatora?
W sieci można znaleźć wiele różnego rodzaju generatorów, które reklamowane są jako darmowe. Za ich pośrednictwem możesz samodzielnie dopasować projekt do własnych oczekiwań, a co najważniejsze za darmo. **Jest to MIT!** Przede wszystkim użycie generatora wcale nie jest tak proste, jak reklamują jego twórcy. Ponadto zachęcające hasło "darmowe" odnosi się do bazowej wersji, która w zasadzie nie różni się niczym od wspominanej już w tekście wizytówki internetowej.Taka strona internetowa nic nie wnosi. Co więcej, wprowadzenie każdej funkcjonalności przez użytkownika wiąże się z jej odblokowaniem, a to generuje konieczność zapłaty. Nie ma przy tym pewności, że wprowadzone zmiany będą działały, jak należy.
 
{:.distinction}

Można więc obalić błędne przekonanie - darmowa strona nie istnieje, a na pewno nie będzie ona dobra.</p>

![Ile kosztuje strona internetowa w 2020 roku](/uploads/ile-kosztuje-strona-internetowa-w-2020-roku-tworzenie-stron-www-03.jpg)

## Strona internetowa - orientacyjny cennik 2020

Biorąc pod uwagę usługę, którą jest tworzenie stron www ciężko mówić o cenniku. Każdy projekt jest indywidualny i tak też zazwyczaj bywa wyceniany - w tym celu konieczny jest kontakt z agencją interaktywną.

W przypadku klientów, którzy chcieliby zorientować się, jaki mniej więcej może być **koszt zlecenia**, przygotowaliśmy przykładowe zakresy według, których mogą zostać wykonane wstępne wyceny stworzenia strony www w 2020 roku:

{:.list.list-positive}

* strona internetowa - statyczna z podstawową wersją szablonu graficznego,
* strona internetowa - statyczna z indywidualną identyfikacją wizualną,
* wersja strony www z systemem CMS i podstawową wersją szablonu graficznego, 
* rozbudowana wersja strony www - system CMS i [indywidualna identyfikacja wizualna](/uslugi/branding.html),
* strona internetowa z systemem CMS, podstawowym szablonem graficznym, [sklepem internetowym](/uslugi/sklepy-internetowe.html) lub aplikacją,
* rozbudowa strona www - system CMS, sklep internetowy, [aplikacja](/uslugi/aplikacje-internetowe.html), indywidualna identyfikacja wizualna.

W zależności od wymagań klienta i oczekiwań wobec strony www - koszt jej przygotowania mieści się w przedziale **od 3000 do 30 000+ złotych**. Każdy projekt konsultowany jest indywidualnie i następnie wyceniany.

## Co jeszcze wpływa na ostateczny koszt strony www?
Oprócz wspomnianych już podstawowych elementów, które decydują o początkowym koszcie strony www, należy uwzględnić również **czas wykonania projektu**. Może mieć on kluczowe znaczenie w tym temacie. W niektórych przypadkach warto jednak poczekać dłużej, aby strona internetowa była wykonana, jak należy.
